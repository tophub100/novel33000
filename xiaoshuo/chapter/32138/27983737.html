{"id":0,"code":"27983737.html","title":"《李氏宗史?乡党?王婆婆传》","latest_chapter_name":"正文卷 新书《苏厨》发布","xiao_shuo_code":"32138","content":"\u003cbr/\u003e\u003cbr/\u003e    《李氏宗史乡党王婆婆传》\u003cbr/\u003e\u003cbr/\u003e     王婆婆者，实刘姓，名玉兰，嫁李家沟，依俗称夫姓。\u003cbr/\u003e\u003cbr/\u003e     兰幼，失怙，依其姊。\u003cbr/\u003e\u003cbr/\u003e     姊家亦贫，兰幼即操持，杂粮野蔬，仅半温饱。\u003cbr/\u003e\u003cbr/\u003e     年十四，嫁。\u003cbr/\u003e\u003cbr/\u003e     次年得子，其夫即病。兰侍之三年，资储荡然，尽易汤药，然终不治。\u003cbr/\u003e\u003cbr/\u003e     兰为孀妇，方十八，然不忍捐家，乃善事翁妪，独哺幼子，身自耕养。\u003cbr/\u003e\u003cbr/\u003e     个中哀劳辛戚，未忍尽言。\u003cbr/\u003e\u003cbr/\u003e     越二十年，家道终贫，迹步蹒跚。然赖兰之勤，亦终得过。\u003cbr/\u003e\u003cbr/\u003e     翁妪见背，兰善葬之，与子延妇，寄兴家之思。\u003cbr/\u003e\u003cbr/\u003e     越二载，得孙良厚。\u003cbr/\u003e\u003cbr/\u003e     然子亦病，药石罄尽，终无效。\u003cbr/\u003e\u003cbr/\u003e     家余四堵，绝类圹室。媳难堪其贫，弃良厚，见奔。\u003cbr/\u003e\u003cbr/\u003e     兰时四十，唯余弱孙，心如槁木，烬尽成灰，乃调鼠药，思自绝。\u003cbr/\u003e\u003cbr/\u003e     药成，而良厚号饥。\u003cbr/\u003e\u003cbr/\u003e     兰终涕下，泣曰：“终一命也，何辜而托吾家！”\u003cbr/\u003e\u003cbr/\u003e     乃调粥，哺良厚，泪入羹汤，而其心渐转。\u003cbr/\u003e\u003cbr/\u003e     入夜，抱良厚后山，于翁妪夫子墓前，涕零号呼，状若疯痴。\u003cbr/\u003e\u003cbr/\u003e     至中夜，拜诸君墓：“妇无宿德，命薄如斯，至诸君捐弃。罪不待言，当自绝以谢，然弱子无辜，必使长成，其后方敢肆志。”\u003cbr/\u003e\u003cbr/\u003e     “诸君有灵，助妇佑孙，必使平安，无病无灾，此妇之一愿也。”\u003cbr/\u003e\u003cbr/\u003e     “人其活脸，树必活皮，如命不活，脸皮何用乎？”\u003cbr/\u003e\u003cbr/\u003e     “今当改辙，溷沦自弃，实无可辩。诸君如或见责，但应妇身，勿使良厚受殃也。”\u003cbr/\u003e\u003cbr/\u003e     再拜，下山，改移装束，历诸乡，以媒为业。\u003cbr/\u003e\u003cbr/\u003e     兰虽操业，然非营营求利者。必细问，察识，方行事，故所使媒妁，多如意。\u003cbr/\u003e\u003cbr/\u003e     或有夫妇抵牾者，兰但以自举，言孤苦以为开解，劝夫妇之道不易，当善珍惜。\u003cbr/\u003e\u003cbr/\u003e     人亦多悟，每谐。\u003cbr/\u003e\u003cbr/\u003e     由是其声渐驰，延聘之家，多信赖之。\u003cbr/\u003e\u003cbr/\u003e     然其时乡人亦多贫，媒资每鸡鸭而已。\u003cbr/\u003e\u003cbr/\u003e     兰不舍食，育之，以卵易米糠，渐滋繁。\u003cbr/\u003e\u003cbr/\u003e     性洁，虽家徒四壁，然蛛尘不染。黎明即起，洒扫庭除。\u003cbr/\u003e\u003cbr/\u003e     而后为良厚治馔。虽锅台灶壁，洁净无余。\u003cbr/\u003e\u003cbr/\u003e     日督良厚甚严，叨叨不歇，良厚每默然。\u003cbr/\u003e\u003cbr/\u003e     乡人未有以常媒待之者，然亦不敢露悯色。但接之以常，心实重其坚白。\u003cbr/\u003e\u003cbr/\u003e     兰亦坦然，虽不怿其业，事每忠勤。\u003cbr/\u003e\u003cbr/\u003e     喜助人，遇婚丧生节，每多预之。\u003cbr/\u003e\u003cbr/\u003e     虽无学，性实慧，疑有宿敏。宴间俗乐歌庆，皆一遍而默然于心。\u003cbr/\u003e\u003cbr/\u003e     遇年节，则制连枪，金钱板，入夹川与各商铺歌蹈。\u003cbr/\u003e\u003cbr/\u003e     其艺精绝，人亦不厌，多以钱粮酬之，家资渐饶。\u003cbr/\u003e\u003cbr/\u003e     县文化馆建剧社，拔歌舞之才。兰每与，欲脱其业，然所善者，皆乡俚杂曲，县馆每以其鄙薄，兰志终不得谐。\u003cbr/\u003e\u003cbr/\u003e     年渐长，良厚益壮，兰亦释改业之心。\u003cbr/\u003e\u003cbr/\u003e     思成公举荔枝事，特为兰植十数株，谓之曰：“此立命之根，亦子孙之本也。”\u003cbr/\u003e\u003cbr/\u003e     兰谢，珍育，学植育之技，并授良厚。\u003cbr/\u003e\u003cbr/\u003e     祖孙日勤，其树滋茂，为乡里第一，犹胜思成公家。\u003cbr/\u003e\u003cbr/\u003e     后十年，挂果，乡始丰稔，而兰家为甲。\u003cbr/\u003e\u003cbr/\u003e     吴志秋至乡，欲嫁接荔种，为改良事。\u003cbr/\u003e\u003cbr/\u003e     乡人多溺成利，不舍，其举难行。\u003cbr/\u003e\u003cbr/\u003e     兰曰：“赖思成之惠，吾室已充。且孀妇孤子，日费不烦。今日之事，兰请步思成后。嫁接之事，当自吾家始。”\u003cbr/\u003e\u003cbr/\u003e     遂改良种，三年无入，而后果价溢普种绝近百倍。\u003cbr/\u003e\u003cbr/\u003e     乡人不妒，反以为是，皆曰：“非如此不足德报也。”\u003cbr/\u003e\u003cbr/\u003e     皮公幼习兰事，至从良储公学儒，见识日深，而愈奇兰。\u003cbr/\u003e\u003cbr/\u003e     尝与公论德行，以乡人枚举，皮公以兰第一，列思成公前。\u003cbr/\u003e\u003cbr/\u003e     良储公喟叹曰：“孺子可教也。已明夫子之意。”\u003cbr/\u003e\u003cbr/\u003e     乡俗向以媒为鄙业，及良厚壮，诚孝，然不乐祖母之业，每强颜。\u003cbr/\u003e\u003cbr/\u003e     会皮公返，知之，召良厚于其祖墓前，细述其详，以为开解。\u003cbr/\u003e\u003cbr/\u003e     良厚始悟，泣泪滂沱，悲不自胜。\u003cbr/\u003e\u003cbr/\u003e     由是侍祖母愈恭，皆出自然。皮公以其可取，纳入集团，为总裁助理。\u003cbr/\u003e\u003cbr/\u003e     后二十年，良厚为集团秘书长，位列阿音，凡梅后，为世人推重。\u003cbr/\u003e\u003cbr/\u003e     皮公知兰不乐其业，思为开解。\u003cbr/\u003e\u003cbr/\u003e     后于法王寺遇果山，识其智业圆融，且兰素迷信，因使兰谒法王寺。\u003cbr/\u003e\u003cbr/\u003e     然阴告果山，求为慰解。\u003cbr/\u003e\u003cbr/\u003e     兰至寺，于佛前告罪，曰不详之身，未敢鄙求庇佑，当保孙长宁康泰，不妄灾疚，早成家业。\u003cbr/\u003e\u003cbr/\u003e     果山慨叹，与辨析因果，谓之曰：“平生处事，尝愧于人否？”\u003cbr/\u003e\u003cbr/\u003e     兰讶然曰：“无有。”\u003cbr/\u003e\u003cbr/\u003e     果山曰：“既无愧，则何罪之有？何身不详？”\u003cbr/\u003e\u003cbr/\u003e     兰感悟，欣然拜谢，释终身之憾，跃跃而去。\u003cbr/\u003e\u003cbr/\u003e     皮公视文化遗产尤重，欲以启发游人。然风俗佚失，多已不存。\u003cbr/\u003e\u003cbr/\u003e     问思成公，思成公笑曰：“此非吾长，汝忘王婆婆乎？”\u003cbr/\u003e\u003cbr/\u003e     皮公拍案：“非此君，事断难行矣！”\u003cbr/\u003e\u003cbr/\u003e     问兰，兰以伤心之事，不从。皮公慰解，求之再三，终可，曰：“事实易为，然需二人之助。”\u003cbr/\u003e\u003cbr/\u003e     二人者，焕邦东方二公也。\u003cbr/\u003e\u003cbr/\u003e     三人素为友，二公好歌吹，喜事，常相谐谑，互以为乐。\u003cbr/\u003e\u003cbr/\u003e     得命，东方公曰：“昔日胭脂艳虎，今日白毛豆腐，尚欲出我一头耶？吾辈丈夫，未甘让人，必预其事。”\u003cbr/\u003e\u003cbr/\u003e     焕邦公曰：“五十年乃一啸，山林犹震，岂得无朋？焕邦今为伥矣。”\u003cbr/\u003e\u003cbr/\u003e     言虽滑稽，其实甘从。\u003cbr/\u003e\u003cbr/\u003e     兰乃搜检风俗，以佛诞，端午，婚嫁，年节为纲，辟事周备，集约乡人。\u003cbr/\u003e\u003cbr/\u003e     造长街宴，另组龙舟，狮舞，春灯，连枪，秧歌诸队，习练精熟，以飨远人。\u003cbr/\u003e\u003cbr/\u003e     其精非俗社可比，皆大可观。且欢洽融娱，游人绝倒，爱之无已。\u003cbr/\u003e\u003cbr/\u003e     社队每出，皆乐从游，遂成特色。芝兰当前，非他乡敢轻效之。\u003cbr/\u003e\u003cbr/\u003e     府县闻之，命皮公以报，立兰为文化传人。\u003cbr/\u003e\u003cbr/\u003e     二子曰：“为女子者，少年丧父，中年丧夫，老年丧子。摧残叠迫，至如兰者，诚为惨怛。而能历此哀者几希。然兰终自珍自振，历难而不渝者，盖以女子之慈爱，温柔之天性也。”\u003cbr/\u003e\u003cbr/\u003e     “男子履艰，多以天将降大任以自励，以刚健应之，亦不免摧折。如兰者，如风行草偃，风去而复值，以柔克刚，是谓健者也。”\u003cbr/\u003e\u003cbr/\u003e     “君子自强行健，天纵不公，奈其何乎！”\u003cbr/\u003e\u003cbr/\u003e     又曰：“儒之本，自孝爱始，端敬修勤，益益而损损，日修其德，其后可步大成。”\u003cbr/\u003e\u003cbr/\u003e     “诸世宗族，或图节妇之利，命不改嫁，监之若囚徒者，乃小人滔天之恶。利欲熏心，乖灭人性，无复加焉。”\u003cbr/\u003e\u003cbr/\u003e     “然此早违夫子之意，岂儒之义哉？岂儒之罪哉？”\u003cbr/\u003e\u003cbr/\u003e     “为儒者，端问本心。本心如兰者，方夫子所爱敬者乎？”\u003cbr/\u003e\u003cbr/\u003e     因独立一传，以别诸贤。高兰之义，宣儒之本，而崇其乡之德化。","cnt":0,"sort":27983737,"author":"二子从周","prev":"27372533.html","next":"39607275.html","book_title":"回到山沟去种田","updateTimeFmt":"2024-03-31 16:12:47","category":"都市小说"}