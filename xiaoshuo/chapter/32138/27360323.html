{"id":0,"code":"27360323.html","title":"《李氏宗史?皮公君阁传》","latest_chapter_name":"正文卷 新书《苏厨》发布","xiao_shuo_code":"32138","content":"\u003cbr/\u003e\u003cbr/\u003e    《李氏宗史?皮公君阁传》\u003cbr/\u003e\u003cbr/\u003e     李氏皮公君阁，幼性顽劣，了无所长。冬日入水，夏际焚山，习为常。\u003cbr/\u003e\u003cbr/\u003e     好行剧戏，跳荡终日，未知有止。\u003cbr/\u003e\u003cbr/\u003e     乡人苦厌，绰之曰“皮”。\u003cbr/\u003e\u003cbr/\u003e     然一字未足释其恨，遂叠命之“二皮”。\u003cbr/\u003e\u003cbr/\u003e     六岁，事愈烈。父惧，告宗长良储公。收而育之，授《论语》，以定其根。\u003cbr/\u003e\u003cbr/\u003e     及长，笈渝州，从古建宿老孙公文琦，以景观设计业毕，入某营造细职。\u003cbr/\u003e\u003cbr/\u003e     然公野人，常失路大城，又遇主司绮事，叹曰：“此邦虽好，未若吾乡鳝段烹黄瓜也。”\u003cbr/\u003e\u003cbr/\u003e     遂返。\u003cbr/\u003e\u003cbr/\u003e     时有江舟倾覆，朝廷令饬之，盘鳌乡路绝。\u003cbr/\u003e\u003cbr/\u003e     恰荔枝丰熟，乡人计其必不得售，忧形于色。\u003cbr/\u003e\u003cbr/\u003e     公出家藏珍兰，得金四百万。与乡长梁氏为计。\u003cbr/\u003e\u003cbr/\u003e     梁氏者，蜀督梁公女公子也，幼与公亲，素憨正，信之。\u003cbr/\u003e\u003cbr/\u003e     乃收侠小，逐鹘酋，与乡人约：“虽售兰得资，然购舟租河所余空箧，且以信立，先货后资。”\u003cbr/\u003e\u003cbr/\u003e     乡人以其族望，可。\u003cbr/\u003e\u003cbr/\u003e     事遂行，一乡皆利，公独得金三百万。\u003cbr/\u003e\u003cbr/\u003e     公幼好渔，常慕扶桑和竿，然其价不次珠玉。\u003cbr/\u003e\u003cbr/\u003e     及见贺帅垂纶之像，欣然曰：“此术吾辈实能为之。”\u003cbr/\u003e\u003cbr/\u003e     乃与乡人黄氏正亮研其法，计十年，方得。\u003cbr/\u003e\u003cbr/\u003e     会公返乡，正亮出竿以示，公命之曰“蛮”。\u003cbr/\u003e\u003cbr/\u003e     又与乡人王氏敏材，切父子定青珉石性，助资以成其术。\u003cbr/\u003e\u003cbr/\u003e     龙天氏阿音者，碧峰悬天寨人，九黎之族，妍丽若天女。\u003cbr/\u003e\u003cbr/\u003e     音有夙志，性果毅，欲脱悬天寨于赤贫。时为李家沟亭长，问计于公。\u003cbr/\u003e\u003cbr/\u003e     公曰：“山不移人，人移就山可矣。”\u003cbr/\u003e\u003cbr/\u003e     遂定旅游之策。然乏资，乃由钓业始，并搜乡里，得富硒乌金稻，九里香，虫茶诸风物，销之以为积金。\u003cbr/\u003e\u003cbr/\u003e     始得兰者司氏星准，其先以戏剧业为豪，然性浮，家以纨绔待之。\u003cbr/\u003e\u003cbr/\u003e     准闷不乐，诣公所，公为开解，遂订交，得《五溪河上之制竿师》一片。\u003cbr/\u003e\u003cbr/\u003e     后公遇名兰，携与蛮竿，记录之片同赴扶桑。\u003cbr/\u003e\u003cbr/\u003e     扶桑贵主观临，赋诗难竟，公续之立就，雅意讽达，贵主慕甚。\u003cbr/\u003e\u003cbr/\u003e     声名遂噪，日人倾接。以正亮为巨匠，星准为名导。\u003cbr/\u003e\u003cbr/\u003e     时华国声名日勖，乃举峰会。闻李家沟荔枝鹅蛋金绝众，命公以献。\u003cbr/\u003e\u003cbr/\u003e     有国暹罗，其使获数枚，以为宝，邀公访国。\u003cbr/\u003e\u003cbr/\u003e     公携阿音至，献斗鱼，状类暹罗国帜，国主殊异。\u003cbr/\u003e\u003cbr/\u003e     及与公谈，语涉诸端，吐论皆风雅，叹曰：“大国文教，直如天心朗月，虽沟壑亦使见清光。未意邻田之稗藿，堪序吾圃之芝兰。”\u003cbr/\u003e\u003cbr/\u003e     遂以奉邑与李家沟结好，立阿音奉邑名誉邑长。\u003cbr/\u003e\u003cbr/\u003e     时暹罗国有西夷视戏曰《无人岛》者，公携阿音适其会。\u003cbr/\u003e\u003cbr/\u003e     涉岛初，唯一锯。然公多术，聊试以技。期月，出美漆，青瓷，名乐，华章，举世咸惊。\u003cbr/\u003e\u003cbr/\u003e     相谓文华千载，递序元伦，金丰玉溢，未容轻哂。向前之无识，敢谓井蛙。\u003cbr/\u003e\u003cbr/\u003e     至返，缮盘鳌古建群，筑天星阁，以徕远人。\u003cbr/\u003e\u003cbr/\u003e     星准摄《蜀山》。\u003cbr/\u003e\u003cbr/\u003e     《蜀山》为仙侠流，多空行之姿。星准无计，以问公。\u003cbr/\u003e\u003cbr/\u003e     公曰：“吾蓄双鹰，可汝于成。”\u003cbr/\u003e\u003cbr/\u003e     《蜀山》大售，得票房四十六万万巨，公八分其一，遂为豪赀。\u003cbr/\u003e\u003cbr/\u003e     散之乡人，助以民宿，使接宾旅。\u003cbr/\u003e\u003cbr/\u003e     独收周邻田池山林果木，饬整划一，以农为事。\u003cbr/\u003e\u003cbr/\u003e     鸿鲧时至，却岸漂橹。公入县诣令，以纵横之术动之。合港人建凯，杰克，县人朝安。总角之交从军时为吏，公襄之赞划，共治滨河新区。\u003cbr/\u003e\u003cbr/\u003e     越明年，閤邑安堵，永却百年洪患。\u003cbr/\u003e\u003cbr/\u003e     公婚龙天氏，阿音戏之曰：“此情何出？”公叹曰：“吾才充情拙，实未知所起，然一越而深。”\u003cbr/\u003e\u003cbr/\u003e     音感泣，事之终身如初好。\u003cbr/\u003e\u003cbr/\u003e     局事粗规，即树集团董事会，召诸贤与细务。公半隐，日以农科自娱。\u003cbr/\u003e\u003cbr/\u003e     闲育江豚，朱鹮，斑鳌诸珍属。\u003cbr/\u003e\u003cbr/\u003e     蜀山藏紫猇，五百载未现，遇公则出。\u003cbr/\u003e\u003cbr/\u003e     公亲制《紫色大猫》一片，声驰海宇。龙天合族以公为神，愈恭切。\u003cbr/\u003e\u003cbr/\u003e     朝廷欲举梁公，会蜀州震，乃命梁公镇之，续一届。\u003cbr/\u003e\u003cbr/\u003e     公实多襄助，然其事不显，名皆归于梁公。\u003cbr/\u003e\u003cbr/\u003e     后世界诸酋议会曰联合国者，其酋首函中华曰：“圣人有教：道之所短，问于人，不之耻。寡人闻大国华泱，有贤如李氏皮公君阁者。携褴褛以步大同，其境谧谧，其民淳淳。吾环保人文二司并以为奇，命之曰‘李家沟现象’。肉食者鄙，妄乞其详，期大国以李公见教。”\u003cbr/\u003e\u003cbr/\u003e     时梁公秉国，曰：“诺，有之，吾小友也。”\u003cbr/\u003e\u003cbr/\u003e     遂命公西行，于联合国演讲，宣“仁”。\u003cbr/\u003e\u003cbr/\u003e     公性诙谐，可人，长幼咸亲之，然疏放不耐修饰。\u003cbr/\u003e\u003cbr/\u003e     豪贵至乡，未敢以衣貌轻公，亦未有以旅业轻乡人者，此其德化也。\u003cbr/\u003e\u003cbr/\u003e     惧内，甚，每以龙首峰法王寺堪舆自解，人多不信。\u003cbr/\u003e\u003cbr/\u003e     又蓄诸物为宠，中有巨鳌白鲵，人以为灵。公多喻之，然亦不信。\u003cbr/\u003e\u003cbr/\u003e     公废然，谓阿音曰：“教化之道，任重途远，可谓艰涩。”\u003cbr/\u003e\u003cbr/\u003e     皮公运智，常起涓滴，道宗低下，法取自然。而其后滔滔，如江奔海，虽亘岳未可断其行。\u003cbr/\u003e\u003cbr/\u003e     亦有论其视旷高天，察细秋毫。起如灵蛇灰线，难究难续；终则周罗密网，事竞功成。计虑每收十年之后。\u003cbr/\u003e\u003cbr/\u003e     性不以赀货为吝，但有所集，则散桑梓，效陶朱公事。乡人谑之曰：“过路财神。”\u003cbr/\u003e\u003cbr/\u003e     世有诸人，未解皮公所为，每举“白莲”“圣母”“乡贤”以诮之。\u003cbr/\u003e\u003cbr/\u003e     公束带矜庄，徘徊瞻眺，若有畏者。\u003cbr/\u003e\u003cbr/\u003e     俄而颐解，嘻嘻曰：“是非吾不从医而仰药也，或如有病，但在诸公欤？”\u003cbr/\u003e\u003cbr/\u003e     二子曰：“皮公有《月隐》诗传世，观其文可料其人：雅量高致，博韵清陈；才堪绝响，智足惊闻。然自拘田林而娱鹰犬。每预事，则推功，似惧人知者。此特天性使然哉？《经》云：‘知人者智，自知者明。’皮公其谓乎！”\u003cbr/\u003e\u003cbr/\u003e     赞曰：“\u003cbr/\u003e\u003cbr/\u003e     皮公澹澹，誉业煌煌；才窥管蠡，智亚平良。\u003cbr/\u003e\u003cbr/\u003e     化陈为隽，举质成章；抚近弥形，徕远有芳。\u003cbr/\u003e\u003cbr/\u003e     唯信是立；唯义是匡；运智如雨，端礼如霜。\u003cbr/\u003e\u003cbr/\u003e     儒为其里，道曰其旁；时人毁计，令德何伤。”","cnt":0,"sort":27360323,"author":"二子从周","prev":"27341158.html","next":"27367382.html","book_title":"回到山沟去种田","updateTimeFmt":"2024-03-31 16:12:47","category":"都市小说"}