{"id":0,"code":"27372533.html","title":"《李氏宗史?良储公传》","latest_chapter_name":"正文卷 新书《苏厨》发布","xiao_shuo_code":"32138","content":"\u003cbr/\u003e\u003cbr/\u003e    《李氏宗史良储公传》\u003cbr/\u003e\u003cbr/\u003e     良储公，生清末，幼敏慧，入私庠。\u003cbr/\u003e\u003cbr/\u003e     十二，通诸经，多自悟。其师曰：“恨汝未早生二纪，天负吾乡一进士坊也。”\u003cbr/\u003e\u003cbr/\u003e     尝集诸生，令各言其志，语皆浪漫，唯公曰：“传道授业。”\u003cbr/\u003e\u003cbr/\u003e     师奇壮之，然知己学实不足授公，乃命公入县，从新学。\u003cbr/\u003e\u003cbr/\u003e     四年，每占科魁，超驰绝逸，同辈望尘。\u003cbr/\u003e\u003cbr/\u003e     试金陵师范，即中，然乏中馈。\u003cbr/\u003e\u003cbr/\u003e     良才公，皮公祖也，已婚吴氏，私谓曰：“兄固大才，然家资寒薄，如之奈何？”\u003cbr/\u003e\u003cbr/\u003e     吴氏乃出嫁奁两合，手治行囊，并与良才公罟五溪，得鱼一石。\u003cbr/\u003e\u003cbr/\u003e     良才公笑曰：“天不绝吾宗上进。”\u003cbr/\u003e\u003cbr/\u003e     始行。\u003cbr/\u003e\u003cbr/\u003e     时为民国，国运艰疲，思潮奋涌，或多抵牾。\u003cbr/\u003e\u003cbr/\u003e     公于校识马列，入秘党。\u003cbr/\u003e\u003cbr/\u003e     候假得归，入山遇奇人，得授养生格斗之术，并觅猎寻踪诸般。\u003cbr/\u003e\u003cbr/\u003e     后见公夜读，因问之，知在会殿之间，乃大嗟讶，踌躇良久，终去，未明所踪。\u003cbr/\u003e\u003cbr/\u003e     业毕，国府以公瞻博，命入金陵高级军官速成学校，为文史讲师。\u003cbr/\u003e\u003cbr/\u003e     公所析鞭辟，又豪逸，课余与诸生交，不高崖岸，不拒肉酒，亦喜解囊，待人以厚。\u003cbr/\u003e\u003cbr/\u003e     诸生多慕之，虽终业，仍多款曲。\u003cbr/\u003e\u003cbr/\u003e     公乃间刺机要，以周国是，其事极秘，虽宗人未可知。\u003cbr/\u003e\u003cbr/\u003e     新军入金陵，鼎革，乡人方知公为秘党久矣。\u003cbr/\u003e\u003cbr/\u003e     刘帅征西南，邓公为参军，以公土著，才干拔群，乃擢入军中，叙前功为羽林参军。\u003cbr/\u003e\u003cbr/\u003e     新军起工农，不文者众，公于倥惚之际，画泥为板，烧枝成笔，授诸军文字。\u003cbr/\u003e\u003cbr/\u003e     或有未愿学者，公自以口粮诱之曰：“国事忧沉，任在我辈。未闻不文而可治者，诸君勉之。”\u003cbr/\u003e\u003cbr/\u003e     于是从学者众。\u003cbr/\u003e\u003cbr/\u003e     时西南匪患疴沉，多与乡人交接，又地峻势险，绝类新军初起游击之时，此消彼长，未可促克。\u003cbr/\u003e\u003cbr/\u003e     公乃进策：“匪亦等差：民农避租役，遭携裹者，此六七；协从者，此二三；而其酋首，未足十一，故其势可散。当宣励诸乡：为首者当诛；协从量罪；而余者不论。”\u003cbr/\u003e\u003cbr/\u003e     刘公深以为然，召公问所据，公曰：“吾乡情也，实可验之。”\u003cbr/\u003e\u003cbr/\u003e     刘公问所需，公笑曰：“一身足矣。”\u003cbr/\u003e\u003cbr/\u003e     乃还乡，与乡人立约，召还所亲，量土而耕，贼势星散。\u003cbr/\u003e\u003cbr/\u003e     群酋惧，欲遁，乡人执之，送县，唯李二毛子只身得脱。\u003cbr/\u003e\u003cbr/\u003e     夹川贼平，半旬而已。\u003cbr/\u003e\u003cbr/\u003e     公返，刘公抚之曰：“壮哉！吾军之定远也！”\u003cbr/\u003e\u003cbr/\u003e     即用公策，所过平灭，其势破竹，如巨灵之捣蚁穴也。\u003cbr/\u003e\u003cbr/\u003e     公通三省方言，惯善匪之切语。匪或不察，亦以为匪。\u003cbr/\u003e\u003cbr/\u003e     又善潜踪觅迹，文武兼姿，虽匿林崖瘴洞，非死即降，绝无可避。\u003cbr/\u003e\u003cbr/\u003e     名寒敌胆，三省称闻。\u003cbr/\u003e\u003cbr/\u003e     诸匪传公擅道术，能摄神兵，惧之犹甚。\u003cbr/\u003e\u003cbr/\u003e     度公猎户出生，西南俚称“跑山匠”者，又行四，莫敢直呼其名，但以“跑山共四”代之。有遇，多降。\u003cbr/\u003e\u003cbr/\u003e     公闻之，讶曰：“不意剿者亦可得号也！”\u003cbr/\u003e\u003cbr/\u003e     亦有忌公功著者，乃投匿信，暗刺曰：“军中有某，于旧党布恩，于新党亦如旧。以文字交诸军，以切口交诸匪。操弄神鬼，至有号称。其志非小。向之所降，非降吾党，乃降某降鬼神也。”\u003cbr/\u003e\u003cbr/\u003e     公亦不辨，谒刘帅曰：“三省已定，储固请辞。当入教职，以展平生之志。”\u003cbr/\u003e\u003cbr/\u003e     刘帅与语良久，知其所系，嗟叹而释之。\u003cbr/\u003e\u003cbr/\u003e     后军中拔干才，能文者多进，诸军始悟公之德，感佩尤深，然公已去矣。\u003cbr/\u003e\u003cbr/\u003e     即转业，入蜀州教厅，为掌事，时三十有五。\u003cbr/\u003e\u003cbr/\u003e     辗转初定，而思远公已十三矣。\u003cbr/\u003e\u003cbr/\u003e     简化字至，公读之终夜。达旦，对思远公叹曰：“用心良苦如此，即当从之。”\u003cbr/\u003e\u003cbr/\u003e     乃改授简化字。\u003cbr/\u003e\u003cbr/\u003e     思远公幼受公学，其后十年，运营文字，与共揣摩，其学不亚之父。\u003cbr/\u003e\u003cbr/\u003e     公甚爱之，常语之曰：“非唯吾子，亦同窗挚友也。”\u003cbr/\u003e\u003cbr/\u003e     然当势不容，公但嘱之，勿泄其事。于外言行，皆和应时局。\u003cbr/\u003e\u003cbr/\u003e     文革至，公遣之返乡，与思成公秘议，藏字派碑于灶下，去祠堂瓦，置之场坝，践为块砾。\u003cbr/\u003e\u003cbr/\u003e     槽檩但可动者，皆匿之，并剔墙数堵，暴砖于地，使可见内。\u003cbr/\u003e\u003cbr/\u003e     小将至，则言四旧已除，勿复烦劳。李氏宗祠赖此得保。\u003cbr/\u003e\u003cbr/\u003e     又十年，国运周回，始振，送诸生海外。\u003cbr/\u003e\u003cbr/\u003e     思远公亦在其列，公以所藏《范滂传》授之：“勿以为念。君子所当重者，其有甚于父母。”\u003cbr/\u003e\u003cbr/\u003e     思远公在哥大，得《古今图书集成》，决然不返。\u003cbr/\u003e\u003cbr/\u003e     时论汹汹，与卖国等罪，公谢曰：“教子无方，使乖舆议，今当避位，以让诸贤。”\u003cbr/\u003e\u003cbr/\u003e     因退，携妻返乡，宁息其事。\u003cbr/\u003e\u003cbr/\u003e     后二十年，文锢渐驰，始得通音讯。\u003cbr/\u003e\u003cbr/\u003e     公于乡不置产业，但居宗祠，以薪俸缮之，期数年，尽复旧观。\u003cbr/\u003e\u003cbr/\u003e     所集诸书，不计门类，中西贯汇，而识问日深。\u003cbr/\u003e\u003cbr/\u003e     年七十，始授皮公，以其性佻，止于儒。\u003cbr/\u003e\u003cbr/\u003e     皮公长成，又遇星准，诱之改志，授魏晋文学，使成名导。\u003cbr/\u003e\u003cbr/\u003e     德人阿瑟，容克军贵之后。幼有多动之症，皮公携之造宗祠。\u003cbr/\u003e\u003cbr/\u003e     公始从三十六计，后授孙吴，司马诸法，以坚其志，以止其行。\u003cbr/\u003e\u003cbr/\u003e     命其以症为敌，施兵法以克之。\u003cbr/\u003e\u003cbr/\u003e     其症益消，阿瑟益果毅。长成即以刚韧驰名，并光家业，为欧罗巴巨贾。\u003cbr/\u003e\u003cbr/\u003e     天方国阿里木，时为王储幼子，自闭，药石无施。\u003cbr/\u003e\u003cbr/\u003e     皮公遇之德意志，悯其纯孝，携返，祈公施教。\u003cbr/\u003e\u003cbr/\u003e     阿里木虽避人，不言，然才情犹锐，绝擅图形。\u003cbr/\u003e\u003cbr/\u003e     公乃以甲骨文入，期月即成，识字过千，可与笔交。\u003cbr/\u003e\u003cbr/\u003e     公以为天才，益爱重之，日与游山水，辨草木虫鱼诸属，凯广其智，渐使接人。\u003cbr/\u003e\u003cbr/\u003e     至愈，皆返，公奇二人之才，乃开网课，虽远绝重洋，亦日授之。\u003cbr/\u003e\u003cbr/\u003e     其父祖皆感泣，并铭五内，督学犹甚，命二人以师祖待公。\u003cbr/\u003e\u003cbr/\u003e     阿里木后为天方之主，哲学大家，名扬当世者，公之力焉。\u003cbr/\u003e\u003cbr/\u003e     时中国始强，民族之信犹需国问，然经年断灭，存无一二。\u003cbr/\u003e\u003cbr/\u003e     皮公乃置公课于网上，令好之者皆可得教。\u003cbr/\u003e\u003cbr/\u003e     公深入浅析，因循善施，所讲每起一絮，其后敷连广涉。\u003cbr/\u003e\u003cbr/\u003e     然纲举则目张，听者无意，皆会于心，喜谓曰：“二十载槁形诗书，今日方知国学之易也！”\u003cbr/\u003e\u003cbr/\u003e     相呼从学，声名再噪，而公已近期颐矣。\u003cbr/\u003e\u003cbr/\u003e     乃召思远公返，存稿亿字，尽呈史，昭续千年文教。\u003cbr/\u003e\u003cbr/\u003e     二子曰：“英雄得势，亦必循时。公之不遇，可谓甚乎！设生早晚二纪，皆不至此。然使颟樗而成英材，可谓因性施理，有教无类。桃李不言，下自成蹊，公亦可称展志矣。”\u003cbr/\u003e\u003cbr/\u003e     “是故君子守命，终无怨谤，亦不虚度者，为有所寄耳。”\u003cbr/\u003e\u003cbr/\u003e     “公之淡泊，为其忧必不在己身，故其思必不在己遇也。存续之功，世皆高其子之勤，而未有明其父之远瞻者，惜乎！”","cnt":0,"sort":27372533,"author":"二子从周","prev":"27372532.html","next":"27983737.html","book_title":"回到山沟去种田","updateTimeFmt":"2024-03-31 16:12:47","category":"都市小说"}