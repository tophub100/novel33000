{"id":0,"code":"27372532.html","title":"《李氏宗史?苗侗篇?育公传》","latest_chapter_name":"正文卷 新书《苏厨》发布","xiao_shuo_code":"32138","content":"\u003cbr/\u003e\u003cbr/\u003e    李氏宗史?苗侗篇?育公传\u003cbr/\u003e\u003cbr/\u003e     育公者，阿音之祖。\u003cbr/\u003e\u003cbr/\u003e     其先世为峒主，因悉盐道入黔捷径，乃为贩负，每于盘鳌溪购丝盐，避税入黔，以为生计。\u003cbr/\u003e\u003cbr/\u003e     民国间，诸匪盘踞，公父携刃械往来诸寨间，得号“悬天鹞子”，多与匪交，至论昆仲。\u003cbr/\u003e\u003cbr/\u003e     人畏其途若蛇蝎，而公父故无恙。\u003cbr/\u003e\u003cbr/\u003e     亦收诸匪赃私，货以分成。侗寨赖公父得活，诸匪亦赖公父得存，为相生也。\u003cbr/\u003e\u003cbr/\u003e     公少即壮，从父习内家苗拳，飞灵精捷。度山越水，似步闲庭。\u003cbr/\u003e\u003cbr/\u003e     或有较拳，然莫有能当。\u003cbr/\u003e\u003cbr/\u003e     早六岁时，曾与父携资货过悍匪李二毛子寨，李二毛子沥酒三筒，以难之。\u003cbr/\u003e\u003cbr/\u003e     公举筒立尽，李二毛子方讶其壮，旋呕，实未足饮。\u003cbr/\u003e\u003cbr/\u003e     诸匪皆笑，李二毛子独爱其智。\u003cbr/\u003e\u003cbr/\u003e     留公于寨，遣其父，日授技，以待父归。\u003cbr/\u003e\u003cbr/\u003e     公术益进。\u003cbr/\u003e\u003cbr/\u003e     公豪侠自任，峒民但有忧患，未敢求父，皆白公，公视若己任，好义急公，其年虽幼，然峒民钦服。\u003cbr/\u003e\u003cbr/\u003e     新朝立，诸匪消弭，盐道改辙，峒仅以农事为营，日贫。\u003cbr/\u003e\u003cbr/\u003e     即长，父没，峒人共推公，立为主。\u003cbr/\u003e\u003cbr/\u003e     公乃年蓄五猪，遇节腌之，然至亲者亦不得食，留为侗寨缓急之用。\u003cbr/\u003e\u003cbr/\u003e     闲则入山为猎，以敷私用。\u003cbr/\u003e\u003cbr/\u003e     峒猎有山规，故千年寻狩，而鸟兽不绝。\u003cbr/\u003e\u003cbr/\u003e     新朝欲获皮张，麝香诸物，建猎队，闻公技捷，纳入伍。\u003cbr/\u003e\u003cbr/\u003e     然欲求穷竭，虽孕幼皆杀之，忤山规，公大不豫。\u003cbr/\u003e\u003cbr/\u003e     乡以公怠，开批斗会责之。\u003cbr/\u003e\u003cbr/\u003e     公怒，掷凳击乡长，至血流，众莫敢制，公乃扬长而返。\u003cbr/\u003e\u003cbr/\u003e     或欲治其罪，然悬天崖猿攀鸟渡，亦有不达，其途可畏。又公为少数之族，有政策。事遂寝。\u003cbr/\u003e\u003cbr/\u003e     公无事，但务农，习武，寻猎而已，不复出山，越三十年。\u003cbr/\u003e\u003cbr/\u003e     李家沟何长生，猎户也，偶至寨后深林，为蛇所伤。\u003cbr/\u003e\u003cbr/\u003e     公女救之，因定情，合期私会。\u003cbr/\u003e\u003cbr/\u003e     公知之，以长生汉人，设阵，谓之曰：“英雄虎女，不得烦伺麂麋。欲得吾女，先入吾阵。”\u003cbr/\u003e\u003cbr/\u003e     长生习五通拳，亦悍，鼓勇而进，得入闺闼。\u003cbr/\u003e\u003cbr/\u003e     公大乐，是夜即以女妻之。\u003cbr/\u003e\u003cbr/\u003e     三日回门，长生醉，与公格练，始悟公技精绝。前番得妻，乃公玉成也。\u003cbr/\u003e\u003cbr/\u003e     长生由是德公，以父待之，终不有违。\u003cbr/\u003e\u003cbr/\u003e     悬天寨位属蜀州，然路险绝，反有别径通黔。\u003cbr/\u003e\u003cbr/\u003e     公为寨童求学事，入红水府，求纳峒生，不受。\u003cbr/\u003e\u003cbr/\u003e     及返，闻音诵书声，喟叹再三，呼音曰：“欲脱寨贫，必得学。然今黔州进路已绝，囡纵灵慧，奈天险何？”\u003cbr/\u003e\u003cbr/\u003e     音因始立志，有未信鸟道不能越语，事在前传。\u003cbr/\u003e\u003cbr/\u003e     音离寨日，公送之抵山神嘴，视音下，雏影雄崖，几不可自恃。\u003cbr/\u003e\u003cbr/\u003e     枯坐终日，目对县城，垂泣再三。\u003cbr/\u003e\u003cbr/\u003e     及返寨，外示淡然，峒人殊以为忍，皆以公欲男孙，而待音薄。\u003cbr/\u003e\u003cbr/\u003e     后六年，音每离，公每送，亦每泣，然心终不回。\u003cbr/\u003e\u003cbr/\u003e     而终夜长起徘徊，殊不安席，嗟吁良久，已见天光。\u003cbr/\u003e\u003cbr/\u003e     蜀大录书至，阖寨欢怡，而公色悴然。\u003cbr/\u003e\u003cbr/\u003e     对神位跪枯夜，至旦，召音曰：“使囡能以学脱樊笼，祖无怨。勿以幼志为绊，但有远离之机，慎宜惜之。”\u003cbr/\u003e\u003cbr/\u003e     音曰：“祖志即吾志也，一十二年，未敢有易。”\u003cbr/\u003e\u003cbr/\u003e     公拥之泣：“吾误吾孙矣！”\u003cbr/\u003e\u003cbr/\u003e     音初为亭长，携皮公上崖，皮公以短刃献。\u003cbr/\u003e\u003cbr/\u003e     公喜，以皮公类己，然未识皮公之能，但以音有托，大慰。\u003cbr/\u003e\u003cbr/\u003e     牵手谆谆，殊小意，唯恐皮公负音，使音不乐。\u003cbr/\u003e\u003cbr/\u003e     皮公亦感佩，其决意与音进退，乃至此始。\u003cbr/\u003e\u003cbr/\u003e     皮公售荔枝，得资，即建溜索，悬天崖千年天堑，始得怡畅。\u003cbr/\u003e\u003cbr/\u003e     皮公田，阿音启公，公送稻种，并使子媳峒人助耕。\u003cbr/\u003e\u003cbr/\u003e     皮公又立民宿，招峒人建，至乏资买木。\u003cbr/\u003e\u003cbr/\u003e     公又助以侗寨大杉，不言本利，民宿赖之得成。\u003cbr/\u003e\u003cbr/\u003e     皮公集侗寨乌金血米以销，公与力焉。\u003cbr/\u003e\u003cbr/\u003e     半载，携利返，户入盈万，悬天寨得脱赤贫。\u003cbr/\u003e\u003cbr/\u003e     公始识皮公之能，益赖重之，峒人亦以皮公为家人，殊亲厚。\u003cbr/\u003e\u003cbr/\u003e     皮公乃租侗寨田林，延农大教授，考察土地，量计，测为富硒宝地，稻价益昂。\u003cbr/\u003e\u003cbr/\u003e     农大之人闻公德，皆敬，赠公以蛙棚。\u003cbr/\u003e\u003cbr/\u003e     公育石亢，犹精，擅胜专才。\u003cbr/\u003e\u003cbr/\u003e     音家始富，公乃弃己田为池，育皮公所赠稻花鱼苗，年分侗人之田，以益众产。\u003cbr/\u003e\u003cbr/\u003e     苗乡于是始富，公与皮公计，言送寨童入学事，皮公深然之，入县白令。\u003cbr/\u003e\u003cbr/\u003e     事谐，返告，公喜甚，与皮公痛饮达旦，共醉于室。\u003cbr/\u003e\u003cbr/\u003e     农大人每至寨，皆公亲接，即宿公家，款伺周翔。\u003cbr/\u003e\u003cbr/\u003e     二教授以公为友，爱重之，实心为谋划。另辟金花茶，天麻为业。皮公召众培育，资以补贴。\u003cbr/\u003e\u003cbr/\u003e     星准摄蜀山，立天星阁，悬天崖始知闻。及立旅业，修栈道，游人至寨，惊为天人之境。燕织蜂营，络绎不绝。\u003cbr/\u003e\u003cbr/\u003e     皮公命侗寨以接待为事，其年户入三十万有奇，由是富甲诸乡。\u003cbr/\u003e\u003cbr/\u003e     然皮公另有诸业，寨务实以公为主。\u003cbr/\u003e\u003cbr/\u003e     公望素著，允直，侗人多赖之，如是指使，悉听无疑。峒务诸事谐顺，而无劳音及皮公。\u003cbr/\u003e\u003cbr/\u003e     闲搜蒿蓬，集鸟卵，育之及壮，放释山林。\u003cbr/\u003e\u003cbr/\u003e     又于寨周设投伺区，招野鸟翔集，蔚为胜景，游人爱之者众。\u003cbr/\u003e\u003cbr/\u003e     皮公立基金会，公稔识蜀山，与之同考，于苦人窝得紫猇。\u003cbr/\u003e\u003cbr/\u003e     闻传，举世殊哗，中科院集小组，议立保护区事。\u003cbr/\u003e\u003cbr/\u003e     院士来察，公为导，夜寂闲聊，知苗峒有山规，细问其详，大惊：“未意保护区早立千载。紫猇得存，岂唯天幸，殊赖人力哉！”\u003cbr/\u003e\u003cbr/\u003e     乃求得。公于是口述，授皮公，记之以献。\u003cbr/\u003e\u003cbr/\u003e     保护区立，诸法多从公之议。\u003cbr/\u003e\u003cbr/\u003e     二子曰：“公短于开拓，静默守成，殊非治才。以自无学，则以学必为离贫之道，亦殊不智。然直旷任侠，性急公难，允而无私，贫而有守。其不待学而后知，是为至德天成者矣。”\u003cbr/\u003e\u003cbr/\u003e     或曰：“性简而直，传贻子孙，非独言传，亦以身教，故可钦佩。然至遇皮公始得振，设非有遇，终无所获。则悬天寨之兴，非偶然哉？”\u003cbr/\u003e\u003cbr/\u003e     二子曰：“持恒如一，以待有遇，以执破愚，终必有获。智不足者，艰勤勉进，此乃‘读书百遍，其意自现’之理也。”\u003cbr/\u003e\u003cbr/\u003e     “如公与音者，即无皮公，终必积畦步以致千里。是故非悬天寨赖皮公得兴，实李家沟赖音得兴也。其事岂偶然哉？岂偶然哉！”","cnt":0,"sort":27372532,"author":"二子从周","prev":"27367382.html","next":"27372533.html","book_title":"回到山沟去种田","updateTimeFmt":"2024-03-31 16:12:47","category":"都市小说"}